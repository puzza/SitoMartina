<section class="txt-block">
    <h2 style="display: none;">Studio AMPIA</h2>
    <p>
        Lo studio AMPIA nasce per iniziativa di un’équipe specializzata di medici, psicologi, psicoterapeuti, di formazione psicodinamica ed esperienza consolidata in età evolutiva e genitorialità.
    </p>
    <p>
        L’équipe rivolge la propria attenzione all’età pediatrica, dalla primissima infanzia all’adolescenza, nonché alle famiglie di neonati, bambini e ragazzi che abbiano necessità di un’attenzione specifica, competente e scrupolosa alla propria funzione genitoriale
        e non solo.
    </p>
    <p>
        I professionisti, ciascuno con specificità professionale particolare, si avvalgono costantemente della collaborazione, del confronto e della supervisione di colleghi - in contesti istituzionali e non - e di altre figure operanti in ambito pediatrico,
        allo scopo di perseguire un approccio completo, complesso e multidisciplinare nella presa in carico dei pazienti. Pazienti e famiglie hanno pertanto occasione di essere seguiti adeguatamente in tutte le fasi della crescita: dalla gravidanza all’età
        neonatale, dalla prima infanzia all’età adolescenziale, all’età adulta.
    </p>
    <p>
        I servizi dello studio AMPIA prevedono percorsi di intervento clinico di breve e lungo corso, nonché proposte di informazione e formazione, dedicate a famiglie e ad operatori impegnati in ambito infantile ed evolutivo, in contesti scolastici, sportivi,
        ludico-ricreativi e sanitari, tra gli altri,anche in considerazione delle richieste degli utenti.
    </p>
</section>
<!--
<img src="./imgs/studio.jpg">
-->